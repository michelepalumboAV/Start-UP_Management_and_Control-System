# Start-UP_Management_and_Control-System
In questo progetto, dopo aver chiarito concetti basilari come quello di Impresa, Azienda e Società, presenteremo la nostra Start Up, la A &amp; S ICT Solutions, che nasce con lo scopo di soddisfare appieno alcune esigenze presentate dal pubblico utilizzatore di app per dispositivi mobili e che al momento riteniamo non siano totalmente soddisfatte dai servizi già presenti sul mercato. In particolare opereremo nel settore della messaggistica istantanea. Il presente lavoro sarà articolato in più parti. In un primo momento saranno presentati i segni distintivi della nostra impresa, ci soffermeremo sul suo nome e sul perchè di questa scelta, indicheremo la forma giuridica e la nostra sede, illustreremo i valori principali che guideranno il nostro operare, definiremo i nostri obiettivi e chiariremo la nostra vision e la nostra mission, e, cioè, la volontà di fornire servizi di gradimento e di utilità che spingano gli utenti e i produttori ad installarle sui propri dispositivi e di proporre, sviluppare e realizzare applicazioni curate nei minimi dettagli, sia estetici che funzionali, capaci di soddisfare al meglio le esigenze del nostro target di clienti di riferimento. La descrizione dettagliata della nostra società continuerà poi con la scelta del modello organizzativo, che per noi ricadrà su quello funzionale o almeno tenderà nel corso degli anni ad un vero e proprio modello funzionale; per il momento, infatti, la nostra start up sarà costituita da due soli soci. Nella seconda parte sarà effettuata un’analisi di mercato del settore delle applicazioni. Partendo dallo studio degli utilizzatori di dispositivi mobili e dell’uso che ne fanno, verrà analizzato il costo medio che generalmente si è disposti a sostenere per l’acquisto di queste app e verranno indicati i pro e contro delle principali piattaforme utilizzate per l’immissione nel mercato delle stesse. Noi inizialmente utilizzeremo la piattaforma IOS in modo da limitare la complessità iniziale ed evitare un aggravio eccessivo dei costi. La nostra app che prende il nome di “PMax” ovvero “Personalization Max” è un servizio di messaggistica che permetterà all’utente di personalizzarne la chat e la view. Nella terza parte di questo progetto introdurremo i concetti di marketing strategico e marketing operativo in modo tale da chiarire come il nostro servizio dovrà e potrà posizionarsi sul mercato. Il marketing strategico permette di definire uno sviluppo capace di intercettare le opportunità del mercato e i bisogni insoddisfatti dei potenziali clienti; consente, quindi, di scoprire le esigenze del target di riferimento, studiarne il contesto nel quale si deve operare, prendere coscienza delle possibilità interne e decidere una strada da seguire per ottenere il risultato, attraverso l’analisi dei bisogni, la segmentazione del mercato di riferimento, l'analisi di attrattività, mercato potenziale e ciclo di vita, l’analisi di competitività, la scelta di una strategia di sviluppo. Saranno così definiti i nostri target di riferimento che risulteranno essere, appunto, tutti coloro che utilizzano apps di messaggistica per smartphone con piattaforma IOS e verrà effettuata una accurata analisi della concorrenza, attraverso la quale emergeranno i principali punti di forza e di debolezza e alcune delle caratteristiche distintive della nostra app che potrebbero portarci ad ottenere un vantaggio competitivo nei confronti di competitors come Viber, Kik messenger, Line, Wire e addirittura, nel corso del tempo, WhatsApp considerato un concorrente colosso. Personalizzazione, prezzo, sicurezza sui dati delle chat, utilizzo di tecnologie software all’avanguardia, queste le nostre parole chiave. In un ambito di più breve periodo, avvicinandoci alla “dimensione dell’azione” attraverso il marketing operativo ci soffermeremo sulle leve del marketing mix. Stabilire il prezzo di vendita di un prodotto ha un’importanza fondamentale per ogni impresa, per tale ragione uno studio accurato riguardo la politica del prezzo vedremo che ci permetterà di stabilire tre tipologie di prezzi per la nostra app a seconda dell’anno di acquisto. Oltre alla politica del prezzo è fondamentale prendere in esame una politica promozionale che ha come obiettivo non solo l’aumento delle vendite, ma anche la creazione di una migliore immagine dell’impresa e vedremo come la nostra scelta ricadrà sull' utilizzo dei social come mezzo di promozione e sul passaparola. Per quel che riguarda le nostre fonti di finanziamento abbiamo condotto delle ricerche per poter usufruire di un prestito agevolato, lo Startup Europa, che è un incentivo che supporta la nascita di start-up innovative in alcune zone del territorio italiano. Per valutare i vincoli e le opportunità della nostra app verrà effettuata l’analisi SWOT, che risulta essere uno degli strumenti più importanti che un imprenditore ha a disposizione per effettuare alcune considerazioni che si rivelano fondamentali per lo sviluppo del suo business e per effettuare la pianificazione strategica della sua attività. È stata effettuata, infine, un’analisi dei costi che porta alla realizzazione, diffusione e al mantenimento della start-up.
